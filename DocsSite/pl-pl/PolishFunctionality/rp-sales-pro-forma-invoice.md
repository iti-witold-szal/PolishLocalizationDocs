# Faktura Pro-forma sprzedaży

## Informacje ogólne

Faktury pro-forma sprzedaży są wystawiane przed ostatecznym
zafakturowaniem sprzedaży. Mają one zastosowanie w dwóch sytuacjach:

-   Na podstawie otrzymanej faktury pro-forma sprzedaży nabywcy dokonują
    przedpłaty do zamówienia. Faktura pro-forma w tej sytuacji stanowi
    dokument potwierdzający wysokość kwoty należności, która ma zostać
    zapłacona z góry.

-   Faktura pro-forma wystawiana jest w transakcji sprzedaży produktów
    do krajów za granicą, nie będących członkami Unii Europejskiej.
    W tej sytuacji faktura pro-forma dostarczana jest do Urzędu
    Celnego w celu przygotowania dokumentu SAD.

## Obsługa

W celu wystawienia faktury pro-forma sprzedaży, należy wykonać
następujące kroki:

1.  Należy wybrać **Działy \> Sprzedaż i Marketing \> Przetwarzanie
    zamówień \>** **Zamówienia sprzedaży**.

2.  W oknie z listą zamówień sprzedaży należy zaznaczyć wiersz
    z wybranym zamówieniem i wybrać **Edycja**.

3.  W oknie kartoteki wybranego zamówienia sprzedaży, które się otworzy,
    należy wybrać akcję **Faktura pro-forma**.

4.  W oknie wstępnym raportu, na karcie skróconej **Opcje** należy
    wprowadzić właściwe opcje, a następnie wybrać **Drukuj:**

  ![](media/image304.png)

5.  W wyniku czynność wykonanych w poprzednich krokach, faktura
    pro-forma sprzedaży została wydrukowana zgodnie z wybranymi opcjami:

  ![](media/image305.png)