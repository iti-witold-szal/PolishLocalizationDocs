# Rejestr VAT sprzedaży/zakupu 

## Informacje ogólne

Raport **Rejestr VAT sprzedaży/zakupu** jest podstawowym raportem
do kalkulacji kwoty podatku VAT należnego i naliczonego za wybrany
okres. Raport pokazuje kwotę podstawy VAT, kwotę VAT i szczegółowe
informacje o nabywcy lub dostawcy dla każdego dokumentu oraz kwotę VAT
niezrealizowanego.

Kwota podstawy VAT i kwota VAT są podzielone i wyświetlone
dla poszczególnych stawek VAT. Wyświetlone są również suma kwoty VAT
i zsumowane są kwoty VAT dla każdej kombinacji **Gosp. grupy księgowej
VAT** i **Tow. grupy księgowej VAT**. Raport **Rejestr VAT
sprzedaży/zakupu** może prezentować **Zapisy VAT** według grup
księgowych VAT lub identyfikatorów VAT, w zależności od opcji wybranej
podczas przygotowywania wydruku raportu.

## Obsługa

W celu przygotowania i wydrukowania **Rejestru VAT sprzedaży/zakupu**,
należy postępować według następujących kroków:

1.  Należy wybrać **Działy \> Zarządzanie Finansami \> Raporty
    i analizy \> Rejestr VAT sprzedaży/zakupu.**

2.  W oknie wstępnym raportu, na karcie skróconej **Opcje** należy
    wybrać/wprowadzić właściwe parametry, które zostaną użyte
    do wybranie właściwych **Zapisów VAT** i wyświetlenia
    ich w raporcie:


    -   **Typ rejestru VAT** – w tym polu należy wybrać typ transakcji
         spośród dostępnych opcji określając w ten sposób, czy w oknie mają
         zostać wyświetlone tylko transakcje zakupu lub tylko transakcje
         sprzedaży, albo oba typy transakcji. Dostępne opcje, to:
    
        -   **Sprzedaż**
        
        -   **Zakup**
        
        -   **Sprzedaż i zakup**

    -   **Grupowanie pozycji rejestru** – w tym polu należy wybrać sposób
         przyporządkowywania wielu zapisów VAT do jednego dokumentu
         prezentowanego w raporcie. Dostępne opcje, to:
    
        -   **Nr dokumentu** – wszystkie zapisy VAT z tym samym ciągiem znaków
             w polu **Nr dokumentu** zostaną zaprezentowane jako wiersze
             jednego dokumentu, niezależnie od wypełnienia pola **Nr dokumentu
             zewnętrznego**
        
        -   **Nr dokumentu zewnętrznego** – wszystkie zapisy VAT z tym samym
             ciągiem znaków w polu **Nr dokumentu zewnętrznego** zostaną
             zaprezentowane jako wiersze jednego dokumentu, niezależnie
             od wypełnienia pola **Nr dokumentu**
    
    -   **Pozycje rejestru według** – w tym polu należy wybrać opcję
         do określenia sposobu prezentacji danych. Dostępne opcje, to:


        -   **Grupy księgowe VAT**
        
        -   **Identyfikator VAT**


    -   **Uwzględnij zapisy wycofane** – zaznaczenie tego pola spowoduje,
         że w raporcie zostaną wyświetlone również te zapisy VAT,
         które zostały wycofane: zarówno zapisy pierwotne,
         jak i wycofujące.
    
    -   **Pokaż tylko podsumowanie** – zaznaczenie tego pola powoduje
         ograniczenie wydruku do jednej strony, na której znajduje się
         wyłącznie podsumowanie kwot związanych z VAT w wybranym okresie.
         Raport wyświetlony w ten sposób nie zawiera szczegółowych pozycji
         rejestru.
    
    -   **Pokaż opis taryfy usługowej** – zaznaczenie tego pola spowoduje,
         że dla pozycji rejestru VAT sprzedaży oznaczonych jako **Usługa**
         zostanie wyświetlona nazwa zgodna z przyporządkowanym **Nr taryfy
         usługowej**.

 W tym samym oknie, na karcie skróconej **Zapisy VAT** wymagane jest
 ustawienie filtru okresu dla daty obowiązku VAT, który należy
 wprowadzić w polu **Data obowiązku VAT**. Dodatkowo można standardowo
 ustawić filtry w innych polach w celu ograniczenia zakresu danych
 objętych raportem:

  ![](media/image90.png)

3.  Należy wybrać **Drukuj lub Podgląd**.

4.  Wydrukowany (lub wyświetlony w formie podglądu na ekranie) raport
    przedstawia wymagane, szczegółowe, dane o dokumentach:
    
    Pierwsza strona zawiera nazwy poszczególnych kolumn, a ostatnia strona
    zawiera podsumowania: ogółem dla rejestru i w podziale na kombinacje
    grup księgowych VAT:

  ![](media/image91.png)