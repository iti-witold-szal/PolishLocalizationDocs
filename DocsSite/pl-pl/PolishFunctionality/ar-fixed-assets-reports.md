# Raporty środków trwałych

## Informacje ogólne

W ramach Polskiej Lokalizacji systemu Microsoft Dynamics 365 Business Central on‑premises zostały dodane 4 nowe raporty środków trwałych:

-   **Kartoteka ŚT** – raport ten łączy dane standardowych raportów **Lista ŚT i Szczegóły ŚT**, grupując szczegóły według księgi amortyzacji środka trwałego. 

-   **Przyjęcie ŚT** – raport ten jest drukowany, gdy dany środek trwały został przyjęty w celu przekazania do używania.

-   **Sprzedaż/likwidacja ŚT** – raport ten jest drukowany, gdy dany środek trwały został wykreślony z ewidencji w wyniku sprzedaży lub likwidacji.

-   **Lista inwentaryzacji ŚT** – raport ten jest drukowany, gdy dokonywane jest uzgodnienie rzeczywistego stanu środków trwałych z ich ewidencją i wartością w systemie w celu przygotowania sprawozdań finansowych.

## Obsługa

W celu przygotowania i wydrukowania raportu **Kartoteka ŚT**, należy
postępować według następujących kroków:

1.  Należy wybrać **Działy \> Zarządzanie Finansami \> Środki trwałe \>
    Kartoteka ŚT**.

2.  W oknie wstępnym raportu, które się otworzy, na karcie skróconej
    **Środek trwały** można wypełnić pola, filtrując w ten sposób dane
    do wydruku na raporcie.

    Na karcie skróconej **Księga amortyzacji ŚT** należy wypełnić pola
    filtrów:
    
    -   **Kod księgi amortyzacji** – w tym polu należy wybrać księgę
        amortyzacji, której zapisy zostaną wydrukowane.
    
    -   **Filtr daty księgowania ŚT** – w tym polu należy wprowadzić okres
        objęty raportem.
    
    W razie potrzeby, na obydwu skróconych kartach można wypełnić inne
    pola filtrów w celu ograniczenia danych objętych raportem.

  ![](media/image490.png)

3.  Po wprowadzeniu właściwych filtrów należy wybrać **Drukuj** w celu
    wydrukowania raportu lub **Podgląd** w celu wyświetlenia raportu
    na ekranie:

  ![](media/image491.png)

W celu przygotowania i wydrukowania raportu **Przyjęcie ŚT**, należy
postępować według następujących kroków:

1.  Należy wybrać **Działy \> Zarządzanie Finansami \> Środki trwałe \>
    Przyjęcie ŚT**.

2.  W oknie wstępnym raportu, które się otworzy, na karcie skróconej
    **Środek trwały** można wypełnić pola, filtrując w ten sposób dane
    do wydruku na raporcie.

    Na karcie skróconej **Opcje** należy wypełnić pola:
    
    -   **Księga amortyzacji** – w tym polu należy wybrać księgę
        amortyzacji, której zapisy zostaną wydrukowane.
    
    -   **Nr przyjęcia ŚT** – pole jest edytowalne, gdy pole **Drukuj daty
        zapisów księgi ŚT** jest zaznaczone. W polu należy wprowadzić
        numer kolejny dokumentu przyjęcia środka trwałego.
    
    -   **Data przyjęcia ŚT** – pole jest edytowalne, gdy pole **Drukuj
        daty zapisów księgi ŚT** jest zaznaczone. W polu należy wprowadzić
        datę przyjęcia środka trwałego.
    
    -   **Data rozpoczęcia użytkowania ŚT** – pole jest edytowalne,
        gdy pole **Drukuj daty zapisów księgi ŚT** jest zaznaczone. W polu
        należy wprowadzić datę rozpoczęcia użytkowania środka trwałego.
    
    -   **Drukuj daty zapisów księgi ŚT** – zaznaczenie tego pola powoduje,
        że wcześniej wymienione pola są nieedytowalne, a informacje
        o numerze przyjęcia, dacie przyjęcia i dacie rozpoczęcia
        użytkowania środka trwałego pobrane są z zapisów księgi środka
        trwałego.
    
    -   **1 Osoba** – w tym polu należy wprowadzić imię i nazwisko
        pierwszego przedstawiciela firmy odpowiedzialnego za przyjęcie
        środka trwałego, który swoim podpisem potwierdzi prawdziwość
        danych na wydrukowanym dokumencie.
    
    -   **2 Osoba** – w tym polu należy wprowadzić imię i nazwisko drugiego
        przedstawiciela firmy odpowiedzialnego za przyjęcie środka
        trwałego, który swoim podpisem potwierdzi prawdziwość danych
        na wydrukowanym dokumencie.

  ![](media/image492.png)

3.  Po wprowadzeniu właściwych filtrów należy wybrać **Drukuj** w celu
    wydrukowania raportu lub **Podgląd** w celu wyświetlenia raportu
    na ekranie:

  ![](media/image493.png)

W celu przygotowania i wydrukowania raportu **Sprzedaż/likwidacja ŚT**,
należy postępować według następujących kroków:

1.  Należy wybrać **Działy \> Zarządzanie Finansami \> Środki trwałe \>
    Sprzedaż/likwidacja ŚT**.

2.  W oknie wstępnym raportu, które się otworzy, na karcie skróconej
    **Środek trwały** można wypełnić pola, filtrując w ten sposób dane
    do wydruku na raporcie.

    Na karcie skróconej **Opcje** należy wypełnić pola:
    
    -   **Księga amortyzacji** – w tym polu należy wybrać księgę
        amortyzacji, której zapisy zostaną wydrukowane.
    
    -   **Nr raportu sprz./lik. ŚT** – w tym polu należy wprowadzić numer
        kolejny dokumentu sprzedaży lub likwidacji środka trwałego.
    
    -   **Drukuj datę raportu sprzed./likw. ŚT** – zaznaczenie tego pola
        powoduje, że na raporcie zostanie wydrukowana data wprowadzona
        w polu **Data raportu sprz./lik. ŚT.**
    
    -   **Data raportu sprz./lik. ŚT** – pole jest edytowalne,
        gdy zaznaczone jest pole **Drukuj datę raportu sprzed./likw. ŚT**.
        W polu należy wprowadzić datę sprzedaży lub likwidacji środka
        trwałego.
    
    -   **1 Osoba** – w tym polu należy wprowadzić imię i nazwisko
        pierwszego przedstawiciela firmy odpowiedzialnego za sprzedaż
        lub likwidację środka trwałego, który swoim podpisem potwierdzi
        prawdziwość danych na wydrukowanym dokumencie.
    
    -   **2 Osoba** – w tym polu należy wprowadzić imię i nazwisko drugiego
        przedstawiciela firmy odpowiedzialnego za sprzedaż lub likwidację
        środka trwałego, który swoim podpisem potwierdzi prawdziwość
        danych na wydrukowanym dokumencie.

  ![](media/image494.png)

3.  Po wprowadzeniu właściwych filtrów należy wybrać **Drukuj** w celu
    wydrukowania raportu lub **Podgląd** w celu wyświetlenia raportu
    na ekranie:

  ![](media/image495.png)

W celu przygotowania i wydrukowania raportu **Lista inwentaryzacji ŚT**,
należy postępować według następujących kroków:

1.  Należy wybrać **Działy \> Zarządzanie Finansami \> Środki trwałe \>
    Lista inwentaryzacji ŚT**.

2.  W oknie wstępnym raportu, które się otworzy, na karcie skróconej
    **Środek trwały** można wypełnić pola, filtrując w ten sposób dane
    do wydruku na raporcie.

    Na karcie skróconej **Opcje** należy wypełnić pola:
    
    -   **Księga amortyzacji** – w tym polu należy wybrać księgę
        amortyzacji, której zapisy zostaną wydrukowane.
    
    -   **Nr dokumentu** – w polu należy wprowadzić numer kolejny dokumentu
        inwentaryzacji środków trwałych.
    
    -   **Data dokumentu** – w polu należy wprowadzić datę inwentaryzacji
        środków trwałych.
    
    -   **Drukuj wartości ŚT** – pole należy zaznaczyć, jeśli na wydruku
        mają zostać wykazane zaksięgowane kwoty dla środków trwałych:
        koszt nabycia, amortyzacja i wartość księgowa.
    
    -   **Drukuj ŚT z zerową wartością księgową** – pole należy zaznaczyć,
        jeśli na wydruku mają zostać wykazane również te środki trwałe,
        których wartość księgowa jest równa 0.
    
    -   **Pokaż zlikwidowane ŚT** – pole należy zaznaczyć, jeśli na wydruku
        mają zostać wykazane również te środki trwałe, które zostały
        sprzedane lub zlikwidowane.
    
    -   **Grupuj według** – w tym polu można wybrać jedną z dostępnych
        opcji, określając w jaki sposób środki trwałe zostaną pogrupowane
        na wydruku:
    
        -   **Brak**
        
        -   **Tylko kod lokalizacji ŚT**
        
        -   **Tylko pracownik odpowiedzialny**
        
        -   **Kod lokalizacji ŚT i Pracownik odpowiedzialny**
        
        -   **Pracownik odpowiedzialny i Kod lokalizacji ŚT**
        
    -   **Nowa strona dla grupy** – pole można zaznaczyć, aby każda grupa
        środków trwałych, utworzona na podstawie wybranej opcji w polu
        **Grupuj według**, została wydrukowana na odrębnej stronie.
    
    -   **1 Osoba** – w tym polu należy wprowadzić imię i nazwisko
        pierwszego przedstawiciela firmy odpowiedzialnego
        za przeprowadzenie inwentaryzacji środków trwałych, który swoim
        podpisem potwierdzi prawdziwość danych na wydrukowanym dokumencie.
    
    -   **2 Osoba** – w tym polu należy wprowadzić imię i nazwisko drugiego
        przedstawiciela firmy odpowiedzialnego za przeprowadzenie
        inwentaryzacji środków trwałych, który swoim podpisem potwierdzi
        prawdziwość danych na wydrukowanym dokumencie.
    
    -   **3 Osoba** – w tym polu należy wprowadzić imię i nazwisko
        trzeciego przedstawiciela firmy odpowiedzialnego
        za przeprowadzenie inwentaryzacji środków trwałych, który swoim
        podpisem potwierdzi prawdziwość danych na wydrukowanym dokumencie.

  ![](media/image496.png)

3.  Po wprowadzeniu właściwych filtrów należy wybrać **Drukuj** w celu
    wydrukowania raportu lub **Podgląd** w celu wyświetlenia raportu
    na ekranie:

  ![](media/image497.png)