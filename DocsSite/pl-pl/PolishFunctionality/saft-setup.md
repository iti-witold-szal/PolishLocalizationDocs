# JPK Ustawienia 

## Informacje ogólne

Polska Lokalizacja umożliwia generowanie plików JPK (Jednolity Plik
Kontrolny) dla obszarów JPK\_VAT, JPK\_FA, JPK\_WB, JPK\_KR, JPK\_MAG z
systemu Microsoft Dynamics 365 Business Central on‑premises.

Od 1 lipca 2018 r. wszyscy podatnicy, którzy prowadzą księgi podatkowe
i wytwarzają dowody księgowe w formie elektronicznej, zobowiązani są
przekazać struktury JPK na żądanie organów podatkowych w trakcie
postępowania podatkowego, czynności sprawdzających, kontroli podatkowej
i kontroli celno-skarbowej. Plik JPK\_VAT podatnicy zobowiązani są
przekazywać do organów podatkowych za każdy miesiąc rozliczeniowy.

Struktury plików zostały przygotowane na podstawie opublikowanych przez
Ministerstwo Finansów broszur informacyjnych oraz odpowiedzi helpdesku
Ministerstwa Finansów dla JPK na zadane pytania.

Struktura pliku JPK\_VAT(3) obowiązuje od 1 stycznia 2018 roku i jest
dostosowana do deklaracji VAT-7 (17), VAT-7(18) i VAT-7(19).

Struktury plików: JPK\_KR (Księgi rachunkowe), JPK\_MAG (magazyn) i
JPK\_WB (wyciąg bankowy) obowiązują od 1 lipca 2018r.

Struktura pliku JPK\_ FA(3) obowiązuje od 1 listopada 2019 r.

Do prawidłowego wygenerowania plików w strukturze JPK wymagane jest
zdefiniowanie odpowiednich ustawień.
