# Wiekowanie zapasów 

## Informacje ogólne

W ramach Polskiej Lokalizacji systemu Microsoft Dynamics 365 Business Central on‑premises dostępny jest raport **Wiekowanie zapasów**. Prezentuje on stan ilościowy i wartościowy zapasów w czterech dowolnie wybranych okresach, do wyboru. 

## Obsługa

W celu przygotowania i wydrukowania raportu **Wiekowanie zapasów**,
należy postępować według następujących kroków:

1.  Należy wybrać **Działy \> Zarządzanie Finansami \> Zapasy \>
    Wiekowanie zapasów PL**.

2.  W oknie wstępnym raportu, które się otworzy, na karcie skróconej
    **Zapas** można ustawić filtry w celu ograniczenia danych
    prezentowanych w raporcie, ale nie jest to obowiązkowe.
    
    Na karcie skróconej **Opcje** należy odpowiednio wypełnić
    lub zaznaczyć wymagane pola:
    
    -   **Data końcowa** – w tym polu należy wprowadzić datę, w stosunku
        do której będą liczone okresy magazynowania zapasów.
    
    -   **Pokaż szczegóły** – zaznaczenie tego pola spowoduje,
        że w raporcie dla każdego zapasu zostaną wyświetlone poszczególne
        zapisy składające się na jego stan.
    
    -   **Przeterm. do** – w polu tym należy wpisać maksymalną ilość dni
        magazynowania zapasów; istnieją 4 pola o nazwie **Przeterm. do**,
        w których należy wpisać 4 kolejne okresy magazynowania, wszystkie
        pola muszą być uzupełnione.

  ![](media/image498.png)

3.  Po wprowadzeniu właściwych parametrów, należy wybrać **Drukuj**
    w celu wydrukowania raportu lub **Podgląd** w celu wyświetlenia
    raportu na ekranie:

  ![](media/image499.png)